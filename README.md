# DesignPatterns
<div dir="rtl">
این مخزن کدهای ساده‌ای برای نمایش چگونگی پیاده‌سازی دیزاین‌پترن‌هاست که به تدریج تکمیل می‌شود.
 
 علاوه بر توضیحات این فایل در خصوص دیزاین‌پترن‌ها، در
<a href="https://youtube.com/softwaretalks">کانال یوتوب softwaretalks</a>
برنامه‌های ویدئویی توضیحات مربوط به کدهای هر یک از دیزاین‌پترن‌های این مخزن را در 
<a href="https://www.youtube.com/playlist?list=PLUmxecVzugY0t8yQzJWUOkwpuVAYW1OrP">این پلی‌لیست</a> می‌توانید مشاهده کنید

## Design Pattern چیست؟
دیزاین‌پترن راه حل برای صورت مساله‌ای تکراری در تولید نرم‌افزار هستند. روش‌هایی تست شده که به کمک مفاهیم شی‌گرایی می‌توان به شکل بهینه مسائل نرم‌افزاری را با سرعت بیشتری حل کرد.
یک منبع خوب انگلیسی برای یادگیری مفاهیم و انواع دیزاین‌پترن‌ها <a href="https://sourcemaking.com/design_patterns">اینجاست</a> که علاوه بر توضیحات نمونه کد هم به زبان‌های مختلف دارد.
برای پیاده‌سازی دیزاین‌پترن‌ها در جاوا اسکریپت از <a href="http://www.dofactory.com/javascript/design-patterns">این سایت</a> و دات نت از <a href="http://www.dofactory.com/net/design-patterns">این سایت</a> می‌توانید استفاده کنید

⚠️ توجه
-----------------
کدهای این مخزن و توضیحات فارسی این فایل به تدریج تکمیل می‌شوند و بنابراین در حال حاضر همه تعاریف و پیاده‌سازی‌ها را نداریم. همچنین برای سهولت استفاده از کدها در پلتفرم‌های مختلف، کدها به زبان  سی‌شارپ و به صورت پروژه کنسول .NET Core نوشته می‌شوند


انواع
Desgin Patternها
-----------------
به طور کلی سه دسته دیزاین‌پترن داریم
* [Creational](#creational-design-patterns)
* [Structural](#structural-design-patterns)
* [Behavioral](#behavioral-design-patterns)

Creational Design Patterns
==========================
این دیزاین‌پترن‌ها بر الگوهای چگونگی ساخت یک شیء یا چند شیء به هم مرتبط متمرکز هستند.

 * [Factory Method](#factory-method)
 * [Prototype](#prototype)
 * [Singleton](#singleton)
 * [Builder](#builder)
 * سایر الگوها به زودی ...
 
Factory Method
--------------
با استفاده از این الگو می‌توانیم ساخت یک شیء را به صورت دینامیک از زیرکلاس‌ها داشته باشیم. ویدئوی مربوط به توضیحات این الگو در کدهای مخزن را
<a href="https://www.youtube.com/watch?v=WjL2hW1fW8k">از اینجا</a> 
مشاهده کنید. کدهای مربوط به پیاده‌سازی الگوی Factory Method بر اساس مثال زیر را <a href="https://github.com/Hameds/DesignPatterns/tree/master/DesignPatterns/FactoryMethod">از اینجا</a> 
مشاهده کنید. همچنین می‌توانید توضیحات <a  target="_blank"  href="https://fa.wikipedia.org/wiki/%D8%A7%D9%84%DA%AF%D9%88%DB%8C_%D9%85%D8%AA%D8%AF_%DA%A9%D8%A7%D8%B1%D8%AE%D8%A7%D9%86%D9%87_%D8%B4%DB%8C%D8%A1">الگوی Factory Method در ویکی‌پدیا فارسی</a> را نیز مطالعه کنید.

مثال
> تصور کنید می‌خواهیم به وسیله کد مسئول دولتی بسازیم. هر مسئول دولتی موظف به اجرای قانون در یک حوزه است. بر اساس این تعاریف، یک 
کلاس وزیر ایجاد می‌کنیم و بر با ارث‌بری از این کلاس (که تعریف Factory Method را در خود دارد) موقع ساخت وزیر جدید، شیء وزیر را با توجه به مسئولیت ایجاد می‌کنیم.



Prototype
---------
با استفاده از این الگو، می‌توانیم یک کپی از شیء بر اساس خود شیء ایجاد کنیم و بدون سربار *new* کردن شیء، نمونه جدیدی از آن شیء داشته باشیم. می‌توانید توضیحات <a target="_blank"  href="https://fa.wikipedia.org/wiki/%D8%A7%D9%84%DA%AF%D9%88%DB%8C_%D9%86%D9%85%D9%88%D9%86%D9%87_%D8%A7%D9%88%D9%84%DB%8C%D9%87">الگوی Prototype در ویکی‌پدیا فارسی</a> را نیز مطالعه کنید.

مثال
> فرض کنید برای مدل کردن شعب یک بانک، که کلاسش شامل یک کد شعبه و یک نام مدیر شعبه است، از الگوی پروتوتایپ استفاده کنیم. برای این‌کار بایستی متدی برای Clone کردن شیء شعبه در کلاس شعبه بسازیم و بعد آن را فراخوانی و سپس ویژگی‌های شیء کلون شده را بر حسب 
نیاز تغییر دهیم


Singleton
---------
این الگو را زمانی استفاده می‌کنیم که بخواهیم یک instance از شیء داشته باشیم و حتی با و هنگام *new* کردن در صورتی شیء جدیدی ایجاد شود که قبلاً وجود نداشته باشد. می‌توانید توضیحات <a href="https://fa.wikipedia.org/wiki/%D8%A7%D9%84%DA%AF%D9%88%DB%8C_%DB%8C%DA%AF%D8%A7%D9%86%D9%87">الگوی Singleton در ویکی‌پدیا فارسی</a> را نیز مطالعه کنید

مثال
> در هر لحظه فقط یک رئیس جمهور داریم، پس هر چقدر از کلاس `President` شیء جدید درست کنیم باز هم باید همان رئیس جمهور برگردانده شود 

Builder
-------
از این الگو زمانی استفاده می‌کنیم که بخواهیم شیء از یک جنس را به دفعات اما با مشخصات مختلف ایجاد کنیم. مثال معروفی که در مورد این الگو زده می‌شود، درست کردن ساندویچ است. یک ساندویچ از یک سری مواد تشکیل شده اما بودن یا نبودن و همچنین مقدار این مواد در هر یک از ساندویچ‌های ساخته شده می‌تواند متفاوت باشد. می‌توانید توضیحات  <a href="https://fa.wikipedia.org/wiki/%D8%A7%D9%84%DA%AF%D9%88%DB%8C_%D8%B3%D8%A7%D8%B2%D9%86%D8%AF%D9%87">الگوی Builder در ویکی‌پدیا فارسی</a> را نیز مطالعه کنید
 
 
مثال
> فرض کنید یک سیستم مدیریت محتوا داریم که ماژول‌هایی دارد. وقتی یک وب سایت از روی این سیستم مدیریت محتوا می‌سازیم، ممکن است در هر نمونه وب سایت، یک یا چند ماژول مختلف فعال/غیرفعال باشند 



Structural Design Patterns
==========================
این دیزاین‌پترن‌ها به رابطه بین اشیاء و ساختار آن‌ها مرتبط هستند.

 * [Adapter](#adapter)
 * سایر الگوها به زودی ...


Adapter
-------
این الگو برای اینکه رابط یک کلاس را بتوانیم توسط رابط دیگری استفاده کنیم کاربرد دارد. در واقع به کمک این الگو، یک شیء از کلاس مورد نظر را با ساختار کلاس دیگری وفق می‌دهیم تا بتوانیم از قابلیت‌های کلاس مرجع استفاده کنیم. می‌توانید توضیحات  <a href="https://fa.wikipedia.org/wiki/%D8%A7%D9%84%DA%AF%D9%88%DB%8C_%D8%A2%D8%AF%D8%A7%D9%BE%D8%AA%D9%88%D8%B1">الگوی Adapter در ویکی‌پدیا فارسی</a> را نیز مطالعه کنید
 

 
مثال
> فرض کنید یک فروشگاه الکترونیک داریم که با درگاه‌های پرداخت مختلف کار می‌کند. هر یک از درگاه‌ها مربوط به بانک مختلفی هستند و از طریق یک اینترفیس، تابع پرداخت را فراخوانی می‌کنیم. حال اگر بخواهیم پرداخت بیت‌کوین را اضافه کنیم، می‌بایست ساختار پرداخت بیت‌کوین را با ساختار درگاه پرداخت بانک‌ها منطبق کنیم. این کار توسط کلاس آداپتوری که می‌نویسیم انجام می‌شود 



Behavioral Design Patterns
==========================
به زودی ...
</div>
